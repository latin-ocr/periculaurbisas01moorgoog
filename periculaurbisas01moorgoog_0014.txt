Ι.

PERICULA URBIS.

A SATIRE.

‘Finem impenso non servatprodtga Roma.’

PARNASSO descende: Gradus* Carique libellum,
Musa, nihil nostros scis profecisse labores: Ι
Parnasso descende ; humilesque invise paludes

Isis, et humentes ripas, gentemque togatam.

Et nos ergo hodie delectat nulla jocorum
Copia? Nempe agitur toto Comoedia rivo:
Materiemque ipsi sumant ex amne Tragoedi.
Stridit hyems, gelidamque irrorat Aquarius Isin ;
Saeva tamen sonuit vox remigis illa magistri,
‘Depresso incipiat'jam tum mihi ventre juventus
‘Ingemere, et prima lentescere remus in unda?
Continuo ignaros per tenuia transtra Recentes
Disposuit, gracilisque tremit sub pondere cymba.
Procubuere ; superque instans censura celeustae
Vexat inaequales remos: at saevior alter

⁴ Is scilicet, quem nunquam satis laudandus Carius in usum pucro-
mm composuit.

B

 

