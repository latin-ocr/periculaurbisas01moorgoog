T RANSLA T IONS

Nox erat, et placidum carpebant sessa soporem
Corpora per terras: sylvaeque et saeva quierant
AEquora: quum medio volvuntur sidera lapsu ;
Quum tacet omnis ager, pecudes, pictaeque volucres,
Quaeque lacus late liquidos, quaeque ardua dumis
Rura tenent, somno positae sub nocte silenti,
Lenibant curaS, et membra oblita laborum.

At non infelix animi Phoenissa: necunquam
Solvitur in somnos, oculisve aut pectore noctem
Accipit ; ingeminant curae, rursusque resurgens
Saevit amor, magnoque irarum fluctuat aestu.

Sic adeo insistit, secumque ita corde volutat: Ι

En! quid ago? rursusne procos irrisa priores
Experiar, Nomadumque petam connubia supplex,
Quos ego sim toties jam dedignata maritos?
Iliacas igitur classes, atque uitima' Teucrum

 

