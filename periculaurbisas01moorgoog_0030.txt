AND POEMS.

V.

‘O MISERI ante alios, quin mecum insistite,' clam0,
‘Pone viam !’ Nec plura viris effatus in urbem =
Vertebam per tesqua pedes: nec deinde retrorsum
Respicio, sic recta tenet mihi lumina terror:

Ceu qui defossos Manes et lurida busta

Invisens trepidus grassatur nocte per umbras,
Cogit enirn sors dura, pavetque sequacia monstra,
Millia quot vana delusus imagine fingit.

Murmura jamque mihi, sudo tamen aere, venti
Prima volutabant: sublimisque altius aether,
Frigidulique ignes, et stellis consita regna
Sublustri nigros contristant lumine campos,
Altior et solito nox intempesta silebat.

Jam per funereas moles et nuda tropaeis

Busta nitor media extrusus caligine luxit,

Jam more ingentis larvae prope ductus aquat

Currit, et in celeres praeceps evanuit umbras,
Interdum ad ventos longe exauditur arundo
Mota queri; jam sublimis dedit acrem ululatum

Noctua, jam tellus caveis exesa remugit
Sub pedibus.

 

