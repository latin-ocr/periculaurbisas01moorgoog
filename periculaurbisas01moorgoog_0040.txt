AND POEMS.

X.

INCEDIT formosa, ut Nox innubila quondam
Sideream carpit clara per astra viam.

Quicquid et obscuri, quicquid sit amabile lucis,
Omnia sic vultu miscuit illa suo,

Ut reserat miti lumen sublustre nitore,
Quo datur ardenti non radiare die.

Demseris inde jubar, sive unam appinxeris umbram,
(Sic facies cultu non imitanda nitet ;)

Dimidio perit illa comis quae gratia fuscis

’ Fluctuat, et placida luce perora subit :-·

Ora bonae mentis suaves referentia motus,
Et sanctam, ingenio subter alente, domum.

Ι lnque genis, frontemque super tam molle comantem,

Tam plenam eloquio, quamlibet ipsa silet,
Risus amabiliter. ludens, visque illa colorum,

indicat exactos simplicitate dies;
indicat immotae quae sit concordia mentis,

Virginis ut puro pectore manet amor.

 

