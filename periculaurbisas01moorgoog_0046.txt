Ano ansus,

XIII.

AT, dilecta, tuum ad tumulum, sine marmore gramen,
Rite manus juvenum virgineaeque serent

Florea primitias quot odorum parturit hora,
Veris et arripient suaveolentis opes.

Non planctu immissi Manes, non voce molesta

Audebunt luci jus violare tui ;
Rustica sed veniet pubes, et prodet amanti
Plurima secretam victa puella fidem.

Non anus insistetve venefica, larva vel istum
Nocturnos ducet per nemus ulla choros;

At Lemurum manus alma sacris operabitur herbis.
Induet et roris gemmea dona solum.

Quin pia gaudebit de nocte rubecula prima
Tenue ministerium suppeditasse tibi: --

Et strue canentis musci, rostroque coactis
Floribus ornabit teque tuumque torum.

Horrisonis quoties ventis, atque imbre crepanti
Agrestem casulam turbida vexat hiems;

Seu medios inter diversa per aequora cursus,
Te mens pastorum, te pia cura colet

Te loca rursum oculis, quae semotissima reddent
Rite tibi juvenum lacryma prona cadet3
Quem dum Vitae aderit quid amabile, restat amare,
Plangere dum Pietas ipsa su'perstes erit.
D

 

