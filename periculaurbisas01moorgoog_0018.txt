A SA TIRE. .

Et quum membra adeo juvenilia tale fatiget
Certandi cacoethes, idem nonne inficit ipsa
Ingenia, ut ‘Primas' pretio quocunque requirant?
Omnia certando fiunt: et turpe relinqui est:
Nec jam res ipsas, sed rerum praemia curant.
En! juvenis, quem jam propior tortoris imago
Atque cruces turbant quas tractandas schola ponat,
Exulat immersus studiis in devia rura
Secum, nec coetus aequales curat adire.
Haud illum, quum nauta furens, et pessima plebs est,
Grassantem aspicias Alto sub nocte Novembri:
Ocius insanam Quintam sugit ι* ocius illo
Qui, quum prisca sui petit institor aera libelli,
Sepsit se ‘quercu ’ trepidam, et abesse videtur.
Quippe dolet, sic sama, caput, quod fuste dolatum est,
Luminaque excruciant miseros contusa legentes
Grande etiam certamen adest. Quae gloria Classis,
Quos labor ille ferat fructus, tum noris, ubi hora
Tertia praeteriit scribentibus, atque magistri

Blanda requisivit vox tradere quemque papyros ;

Non tamen ulla viris requies, non secius omnes
Incumbunt studio ingenti, calamusque molestos
Dat strepitus, urgente manu: juvat addere chartas,
Dumque alii scribant nugas, tot scribere et ipsum.

* Cf. Virg. Gaorg. i. 277:
‘Quintam fuge ι pallidus, Orcus,
Eumenidesque satae.’
Mira quidem prudentia videtur Virgilius innuere Nonarum Novem-
brium, qui apud nos fuit, tumultui, saevisque illis execrationibus (ὅρκοις)
horrificisque leti minis, quas Duumviri vicis pacandis aegre cohibebant.

 

